# Vetelinsotto
Den här lättlagade och goda lins- och veterätten har jag anpassat från linsotton. I det här receptet är det viktigt att de gröna linserna blötläggs så att de får samma koktid som matvetet.

Ingredienser
-----------
- 3 dl gröna linser som blötlagts under natten.
- 1 msk olivolja
- 1 lök, hackad
- 1 msk persilja
- 1-2 stjälkar selleri,tärnad
- 3 dl matvete
- 1 stor morot riven
- 2 vitlöksklyftor, pressade
- 700 ml vegetarisk svampbuljong

Hetta upp tryckkokaren med oljan och stek löken tillsammans med sellerin och den rivna moroten försiktigt tills de börjar mjukna. Lägg i persilja och vitlöken och stek det i ungefär en minut så att det svettas. Lägg i linserna, vetet och buljongen och rör om.

Sätt locket på kokaren och låt den komma upp till högsta tryck. Sänk temperaturen och låt den koka i 7 minuter. Släpp ut trycket, ta av locket, rör runt och servera. Gärna med lite olivolja och/ eller rostade solroskärnor.