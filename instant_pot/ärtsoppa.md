# Ärtsoppa

Ärtsoppa är som gjord för tryckkokaren, eller möjligtvis är det tryckkokaren som är som gjord för ärtsoppan. En god och nyttig rätt som med ett litet mått av planering kan snos ihop på 35 minuter.

Ingredienser
------------
- 500 gram gula ärter
- 2 gula lökar
- 1 tsk salt
- 2 buljongtärningar
- 1,5 liter vatten
- 1 msk timjan
- 1 msk mejram

Ärterna bör blötläggas i 12 till 24 timmar. Jag brukar ställa dem i kylen under tiden för att undvika att de surnar. När det är dags att laga skalar du löken och skär den i bitar. Sedan öser du allt utom timjan och mejram i tryckkokaren och tillagar dem på **högsta tryck i 30 minuter** enligt instruktionerna på din kokare. När jag har kokat har jag släppt på trycket så snabbt som möjligt efter tillagningen, tagit av locket och öst i kryddorna. Sedan är det bara att servera med en klick senap.